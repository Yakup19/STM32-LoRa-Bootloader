# STM32 LoRa Bootloader
Bu projeyi 30 günlük zorunlu stajım süresince geliştirdim. Projede, veri paketlerinin bütünlüğünü kontrol etmek için CRC32 yöntemini kullandım. Ayrıca, iletişim zayıflığı nedeniyle kaybolan veya bozulan veri paketleri için sistem aynı verileri tekrar tekrar göndermektedir. LoRa E220 900T22S RF modülünden alınan veriler, öncelikle harici bir flaş entegresine yazıldıktan sonra tekrar CRC doğrulaması ile onaylandıktan sonra dahili flaşa, yani STM32'nin flaş belleğine yazılmaktadır. Bu işlem, 110 KB'lık bir kod için yaklaşık 3 dakika sürmektedir. Bu sistemde, istenildiğinde kullanıcı kodu çalışırken basit bir komutla MCU, dahili flaştaki bootloader kod parçacığına atlayarak oradaki işlemleri icra etmeye devam edebilmektedir. Ayrıca, bu sistem ile istenildiği takdirde uzaktaki MCU'ya herhangi bir müdahalede bulunmadan, MCU yazılımı tamamen güncellenebilir. Projemde kullanılan Python tabanlı host uygulamasını satın aldığım bir kursun ardından edindim ve ihtiyaçlarıma uygun şekilde modifiye ettim.

